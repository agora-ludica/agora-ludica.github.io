<!DOCTYPE html>
<html class="nojs" lang="en" dir="ltr">
<head>
<meta charset="utf-8">
<meta name="viewport" content="width=device-width">
<title>Sensi dell&#39;avventuriero – Agorà Ludica</title>
<meta name="description" content="Una riflessione sul ruolo delle trappole in Dungeon World La trappola di Schrodinger L&amp;rsquo;altro giorno stavo facendo da GM a Dungeon World, libera e felice come una …">
<meta name="created" content="2020-06-01T12:00:00+0200">
<meta name="modified" content="2020-06-01T12:00:00+0200">
<meta name="author" content="triex">

<meta property="og:site_name" content="Agorà Ludica">
<meta property="og:title" content="Sensi dell&#39;avventuriero">
<meta property="og:url" content="http://hugo.agoraludica.eu/posts/2020-06-01-sensi-avventuriero/">
<meta property="og:type" content="article">

<meta name="generator" content="Hugo 0.69.0" />
<meta name="msapplication-TileColor" content="#ffffff">
<meta name="theme-color" content="#ffffff">


<link rel="canonical" href="http://hugo.agoraludica.eu/posts/2020-06-01-sensi-avventuriero/">
<link rel="apple-touch-icon" href="/apple-touch-icon.png">

<link rel="stylesheet" href="/css/styles.c87cf459acac6f373f84648f243135b94a5ff9a25df5d5c99b4ce2f90f2b5377.css">
<link rel="stylesheet" href="/css/print.27fc184f8670f41a2690985390779e7b20335a8fadff8fa015cf9417ffe50c36.css" media="print">

<script type="application/ld+json">
  {
    "@context": "https://schema.org",
    "@type": "WebPage",
    "headline": "Sensi dell'avventuriero",
    "datePublished": "2020-06-01T12:00:00+02:00",
    "dateModified": "2020-06-01T12:00:00+02:00",
    "url" : "http://hugo.agoraludica.eu/posts/2020-06-01-sensi-avventuriero/",
    "description": "Una riflessione sul ruolo delle trappole in Dungeon World La trappola di Schrodinger L\u0026rsquo;altro giorno stavo facendo da GM a Dungeon World, libera e felice come una …",
    "keywords": ["Italian","Dungeon World"],
    "author": {
      "@type": "Person",
      "name": "triex"
    },
    "mainEntityOfPage": {
      "@type": "WebPage",
      "@id": "http://hugo.agoraludica.eu"
    },
    "publisher": {
      "@type": "Organization",
      "name": "Agorà Ludica",
      "url": "http://hugo.agoraludica.eu"
    }
  }
</script>

<script defer src="/js/lib/umbrella.min.b426107371d121c9a56a27aac9e9058ff592a021e2f4c3c94827fe70920d3cbb.js"></script>
<script defer src="/js/script.min.8e4d91ebe0d9226621e408b7205bd7b009e4935608e4b29c4275116490cc836d.js"></script>


</head>

<body class="single-page">
<div class="page layout__page layout__sidebar-second">
<header class="header layout__header">
<a href="/" title="Home" rel="home" class="header__logo"><img src="/images/logo.png" alt="Home" class="header__logo-image"></a>
<h1 class="header__site-name">
<a href="/" title="Home" class="header__site-link" rel="home"><span>Agorà Ludica</span></a>
</h1>
<div class="region header__region">
</div>
</header>

<nav class="main-menu layout__navigation">
<h2 class="visually-hidden">Main menu</h2>
<ul class="navbar">
<li><a href="/posts">Archive</a></li>
<li><a href="/tags">Tags</a></li>
<li><a href="/categories">Categories</a></li>
</ul>
</nav>


<main class="main layout__main">
<article class="section-posts single-view">
<header>
<h1 class="title title-submitted">Sensi dell&#39;avventuriero</h1>
<div class="submitted">
<span class="author" itemprop="author">triex</span> – <time class="created-date" datetime="2020-06-01T12:00:00&#43;02:00">1 June, 2020</time>
</div>
<div class="tags">
Tags:
<ul>
<li><a href="/tags/italian">Italian</a></li>
<li><a href="/tags/dungeon-world">Dungeon World</a></li>
</ul>
</div>
</header>
<div class="content">
<p>Una riflessione sul ruolo delle trappole in Dungeon World</p>
<p><img src="itsatrap-2-1280x720.jpg" alt="L&rsquo;ammiraglio Ackbar di Star Wars che avvisa che c'è una trappola" title="L'ammiraglio Ackbar di Star Wars che avvisa che c'è una trappola"></p>
<h2 id="la-trappola-di-schrodinger">La trappola di Schrodinger</h2>
<p>L&rsquo;altro giorno stavo facendo da GM a Dungeon World, libera e felice come una farfalla.</p>
<p>Ho deciso di introdurre un ambiente sotterraneo che mi piaceva, un corridoio orizzontale con da un lato un baratro largo mezzo metro, ma di 5-6 metri di profondità.</p>
<p>Non avevo particolari idee in proposito, era solo un ambiente che mi piaceva, e non avevo pensato a cosa ci potesse essere dentro.</p>
<p>Quinn, che giocava il Ladro, ha detto &ldquo;Ok, cerco trappole&rdquo;. Giustamente, è un Ladro. I Ladri cercano trappole. E se ho descritto quell&rsquo;ambiente ci sarà un motivo, no?</p>
<p>Ecco, la trappola non c&rsquo;era, fino a quel momento. Perché non avevo pensato che ci potesse essere. Ma in quel momento ci ho pensato, e ho detto &ldquo;Perché no? Ci sarà una trappola!&rdquo;</p>
<p>Se Quinn non avesse detto niente, non avrei pensato a mettere la trappola, e a tutti i fatti non ci sarebbe stata! Bravissima Quinn, hai creato una trappola.</p>
<h2 id="ok-e-quindi">Ok, e quindi?</h2>
<p>E quindi la cosa mi ha fatto pensare. È inevitabile che le cose si creino durante il gioco: in qualsiasi momento il GM si può trovare ad inventare, a colmare i vuoti lasciati dalla preparazione. Ma la faccenda delle trappole mi lasciava un sapore strano in bocca. C&rsquo;era un ingrediente strano che non sapevo identificare.</p>
<p>Ecco il testo della mossa:</p>
<blockquote>
<p>ESPERTO DI TRAPPOLE<br>
Quando ti prendi un momento per ispezionare un’area pericolosa,<br>
tira+DES. Con 10+, prendi 3; con 7-9, prendi 1.<br>
Spendi le tue prese mentre cammini attraverso l’area per avere risposta<br>
alle seguenti domande:<br>
• C’è una trappola qui, e se è così cosa la attiva?<br>
• Cosa fa la trappola, una volta attivata?<br>
• Cos’altro c’è di nascosto, qui?</p>
</blockquote>
<p>Quindi ipotizziamo i vari casi:</p>
<table>
<thead>
<tr>
<th>C'è la trappola prima che parli il ladro?</th>
<th>Il Ladro cerca trappole?</th>
<th>C'è la trappola dopo che ha parlato il ladro?</th>
<th></th>
</tr>
</thead>
<tbody>
<tr>
<td>NO</td>
<td>NO</td>
<td>NO</td>
<td>Ok, gioco normale</td>
</tr>
<tr>
<td>NO</td>
<td>NO</td>
<td>SI</td>
<td>Il GM è uno stronzo</td>
</tr>
<tr>
<td>NO</td>
<td>SI</td>
<td>NO</td>
<td>Sembra un tiro un po&rsquo; inutile</td>
</tr>
<tr>
<td>NO</td>
<td>SI</td>
<td>SI</td>
<td>A conti fatti la trappola è stata creata dalla ricerca</td>
</tr>
<tr>
<td>SI</td>
<td>NO</td>
<td>NO</td>
<td>Uhm, perché stai facendo così GM? Sembra sospetto</td>
</tr>
<tr>
<td>SI</td>
<td>NO</td>
<td>SI</td>
<td>Occasione su un piatto d&rsquo;argento. Scatta la trappola</td>
</tr>
<tr>
<td>SI</td>
<td>SI</td>
<td>NO</td>
<td>Mi stai pigliando per il culo, GM?</td>
</tr>
<tr>
<td>SI</td>
<td>SI</td>
<td>SI</td>
<td>Ok, ho trovato la trappola</td>
</tr>
</tbody>
</table>
<p>La cosa si complica ancora di più se si considerano i possibili fallimenti. Cosa succede se non c'è una trappola, il Ladro tira per Cercare una Trappola e fallisce? Urgh.</p>
<h2 id="a-cosa-serve-una-trappola">A cosa serve una trappola?</h2>
<p>Le trappole nascono come sfide. Quando esplorare un dungeon è questione di essere più duri dei duri e più furbi dei furbi, le trappole sono qualcosa che ti mette alla prova. Riuscirai a capire che c'è una trappola dagli indizi che ha lasciato il GM? Riuscirai a trovare il modo di disinnescarla prima che ti costi preziosi punti ferita o addirittura la vita?</p>
<p>Dungeon World però non è proprio così. Non vuole metterti alla prova. Non davvero. Le cose che interessano sono differenti, e in comune con i giochi di esplorazione dungeon ha solo l&rsquo;estetica.</p>
<p>Per questo invece di usare l&rsquo;approccio di far capire a chi gioca se c'è una trappola e come disinnescarla, demanda la cosa a un tiro di dado.</p>
<p>Il problema è che poche interazioni della tabella sopra sembrano davvero interessanti.</p>
<h2 id="come-esplorare-un-dungeon-in-dungeon-world">Come esplorare un Dungeon in Dungeon World</h2>
<blockquote>
<p>Il fatto è che in Dungeon World non dovresti fermarti a chiedere &lsquo;Cosa Fate&rsquo; se non c'è niente da fare. Se vuoi far vedere gli ambienti del dungeon ci sta, ma non ti devi fermare. Puoi anche dire quello che fanno i personaggi, se è sensato. Puoi dire per esempio che entrano dalla grossa porta di legno, scendono i gradini umidi della cantina, seguono il cunicolo che porta a una stanza con un tavolo di legno ribaltato, si intrufolano nella crepa nella parete e arrivano in una grande sala buia, dove si intravedono delle grosse sagome appese al soffitto. Potrebbero sembrare dei pipistrelli, se non fosse che sono di dimensioni umane. Cosa fate?<br>
-Spiegel-</p>
</blockquote>
<p>Quando il GM dice &ldquo;Cosa Fate&rdquo;, è lì che iniziano le scelte che importano davvero. Con questo approccio la mossa di Cercare Trappole ha ancora meno senso. Se ti fermi a chiedere &ldquo;Cosa Fate&rdquo; in una stanza dove c'è una trappola, il Ladro non ha molte scelte se non tirare il dado e vedere se trova la trappola.</p>
<h2 id="sensi-dellavventuriero">Sensi dell&rsquo;avventuriero</h2>
<p>Una possibile soluzione è sostituire la mossa con una molto più semplice:</p>
<blockquote>
<p>SENSI DELL&rsquo;AVVENTURIERO<br>
Hai esperienza con trappole e meccanismi e sei sempre all&rsquo;erta. Il GM ti dirà sempre se ci sono trappole o meccanismi nascosti nei paraggi.</p>
</blockquote>
<p>Questo perché la domanda interessante, nel caso di Dungeon World, non è se il Ladro trova o meno la trappola, ma cosa fa dopo averla trovata.</p>
<h2 id="e-se-non-cè-un-ladro-nel-nostro-party">E se non c'è un ladro nel nostro party?</h2>
<p>Vi sucate le trappole, losers.</p>


</div>
</article>
</main>


<footer class="footer layout__footer">
<p><span>© Agorà Ludica</span></p>


</footer>

</div>
</body>
</html>
